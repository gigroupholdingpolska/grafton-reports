## Page 1

&lt;img&gt;A woman wearing a white hard hat and a dark blazer, smiling at the camera with her arms crossed. In the blurred background, two men are visible.&lt;/img&gt;

grafton
GI Group Holding

Raport wynagrodzeń
w sektorze
przemysłowym

2024

---


## Page 2

&lt;page_number&gt;2&lt;/page_number&gt;
Raport wynagrodzeń w sektorze przemysłowym
SPIS TREŚCI

# Spis treści

<table>
  <tr>
    <td>O raporcie</td>
    <td>3</td>
    <td>Nieruchomości magazynowe w Polsce</td>
    <td>19</td>
  </tr>
  <tr>
    <td>Wstęp</td>
    <td>4</td>
    <td>Back office</td>
    <td>24</td>
  </tr>
  <tr>
    <td>Sektor przemysłowy w Polsce</td>
    <td>5</td>
    <td>Budownictwo</td>
    <td>28</td>
  </tr>
  <tr>
    <td>Kondycja polskiego sektora przemysłowego</td>
    <td>6</td>
    <td>Centra badań i rozwoju oraz centra inżynieryjne</td>
    <td>31</td>
  </tr>
  <tr>
    <td>Inwestycje w Polsce</td>
    <td>9</td>
    <td>FMCG, farmacja i chemia</td>
    <td>34</td>
  </tr>
  <tr>
    <td>Pracownicy sektora</td>
    <td>14</td>
    <td>Automotive i produkcja urządzeń</td>
    <td>39</td>
  </tr>
  <tr>
    <td>Popyt na role</td>
    <td>15</td>
    <td>Centra dystrybucyjne</td>
    <td>46</td>
  </tr>
  <tr>
    <td>Popyt według kategorii stanowisk</td>
    <td>16</td>
    <td>Kluczowe wnioski z raportu</td>
    <td>50</td>
  </tr>
  <tr>
    <td>Edukacja</td>
    <td>18</td>
    <td>Skontaktuj się z nami</td>
    <td>51</td>
  </tr>
</table>

&lt;img&gt;grafton Gi Group Holding&lt;/img&gt;

---


## Page 3

Raport wynagrodzeń w sektorze przemysłowym

&lt;page_number&gt;3&lt;/page_number&gt;

# O raporcie

## Raport został przygotowany z myślą o:

&lt;img&gt;Icon of a factory or industrial machine.&lt;/img&gt;
kadrze zarządzającej firmami z sektora przemysłowego (branża produkcyjna i budowlana), centrami dystrybucyjnymi i centrami R&D,

&lt;img&gt;Icon of a person wearing a hard hat.&lt;/img&gt;
managerach i kierownikach działów HR,

&lt;img&gt;Icon of a building.&lt;/img&gt;
nowych inwestorach,

&lt;img&gt;Icon of a bar chart with an upward arrow.&lt;/img&gt;
oraz podmiotach planujących ekspansję.

## Dane rynkowe

W raporcie wykorzystano dane Głównego Urzędu Statystycznego (GUS) dotyczące inflacji, średnich wynagrodzeń, stopy bezrobocia oraz liczby studentów. Indeks PMI przemysłu został pozyskany ze strony Stooq.pl

Grafton Recruitment prowadzi własne analizy liczby ogłoszeń o pracę publikowanych na popularnych w Polsce portalach.

## Benchmark wynagrodzeń

Badanie wynagrodzeń zostało przeprowadzone przez ekspertów Grafton Recruitment w I kwartale 2024 roku. Raport zawiera informacje o miesięcznych wynagrodzeniach brutto w złotych polskich, w ujęciu od minimalnych do maksymalnych.

Wyniki badania oparto na analizie 9228 aktualnych rekordów kandydatów oraz budżetów wynagrodzeń 174 firm z sektora przemysłowego. 70% badanych firm zatrudnia do 400 pracowników na pełen etat (FTE).

W przypadku stanowisk specjalistycznych przyjęto minimalny próg 3-letniego doświadczenia zawodowego. Dla stanowisk managerskich i liderskich minimum rok doświadczenia w roli kierowniczej lub liderńskiej.

&lt;img&gt;grafton Gi Group Holding&lt;/img&gt;

---


## Page 4

Raport wynagrodzeń w sektorze przemysłowym

&lt;page_number&gt;4&lt;/page_number&gt;
WSTĘP

&lt;img&gt;A woman with shoulder-length brown hair, wearing a white shirt, smiling at the camera.&lt;/img&gt;

**Danuta Protasewicz**
Regional Manager

&lt;img&gt;grafton Gi Group Holding logo&lt;/img&gt;

**Wstęp**

Mamy przyjemność przedstawić Państwu siódmą edycję Raportu Wynagrodzeń dedykowanego sektorowi przemysłowemu. Znajdą w nim Państwo dane będące wynikiem analizy przeprowadzonej w pierwszym kwartale 2024 roku przez specjalistów Grafton Recruitment i Gi Group. Tradycyjnie raport publikujemy w drugim kwartale, aby móc oprzeć się na bieżących danych rynkowych, a nie na prognozach.

W tym roku nasz zespół badawczy został poszerzony o specjalistów z Kelly Services, w związku z połączeniem firm pod marką Grafton. Zmiana ta znalazła odzwierciedlenie w strukturze publikacji, która wzbogaciła się o nowy dział: Budownictwo, stając się tym samym kompleksową analizą sektora przemysłowego. Raport prezentuje wynagrodzenia dla ponad 180 stanowisk w sektorze przemysłowym z podziałem na branże: motoryzacja i produkcja urządzeń (AGD, automatyka przemysłowa), chemia i FMCG (produkcja żywności, opakowań, przemysł medyczny i farmaceutyczny), badania i rozwój oraz centra inżynieryjne, centra dystrybucyjne i budownictwo.

Jak co roku staramy się, żeby nasze wnioski udokumentowane były analizą aktualnych danych, takich jak: wskaźniki bezrobocia i PMI, liczba studentów kierunków technicznych, czy aktualny popyt na role typowe dla sektora przemysłowego w odniesieniu do danych historycznych. W tym roku każdy dział opatrzony jest autorskim komentarzem eksperta Grafton, co czyni tegoroczną edycję bardziej skompilowaną w porównaniu do poprzednich. Ta zmiana jest odpowiedzią na informacje zwrotne, które otrzymywaliśmy od czytelników ubiegłorocznego raportu.

Aktualny obraz sektora jest wysoce niejednorodny i niestabilny. Z jednej strony docierają do nas informacje o zamykaniu zakładów i przenoszeniu produkcji, z drugiej otwierane są nowe zakłady, a na rynek wchodzą nowi inwestorzy. Nie ulega jednak wątpliwości, że kondycja sektora silnie rezonuje z globalną sytuacją gospodarczą i geopolityczną, a także zmianami i nowymi regulacjami prawnymi.

Mamy nadzieję, że najnowszy raport będzie dla Państwa wartościowym źródłem informacji i inspiracji – taka też była nasza intencja przy jego tworzeniu. Życzymy owocnej lektury!

&lt;img&gt;grafton Gi Group Holding logo&lt;/img&gt;

---


## Page 5

&lt;page_number&gt;5&lt;/page_number&gt;

Raport wynagrodzeń w sektorze przemysłowym

SEKTOR PRZEMYSŁOWY W POLSCE

# Sektor przemysłowy w Polsce

&lt;img&gt;grafton logo&lt;/img&gt;
Gi Group Holding

---


## Page 6

&lt;page_number&gt;6&lt;/page_number&gt;

Raport wynagrodzeń w sektorze przemysłowym

&lt;img&gt;A red icon of a person running upwards with an arrow.&lt;/img&gt;
# Kondycja polskiego sektora przemysłowego

Wskaźnik mierzący koniunkturę w przetwórstwie przemysłowym, budownictwie, handlu i usługach wskazuje na stabilizację lub delikatny trend wzrostowy w stosunku do 2023 roku. Chociaż wyniki dla przemysłu i budownictwa nadal nie napawają optymizmem, odnotowując najniższe wartości na tle innych obszarów gospodarki, to jednak trzeba zauważyć, że w perspektywie długookresowej kształtują się na poziomie wyższym lub zbliżonym do ostatnich odczytów.

Według danych GUS więcej przedsiębiorców spodziewa się poprawy sytuacji gospodarczej w swoich firmach w najbliższych trzech miesiącach lub obserwuje taką poprawę, niż oczekuje jej pogorszenia.

Index PMI (Indeks Menadżerów Zakupów) w kwietniu 2024 roku spadł o ponad 2 pkt., do poziomu 45,9. Tak szybkiego spadku nie obserwowaliśmy w ciągu ostatniego półrocza, przy czym warto podkreślić, że wskaźnik ten utrzymał się powyżej poziomu trendu, wynoszącego 45,5 pkt. od początku obecnej sekwencji odczytów poniżej 50 pkt.

Analitycy prognozują, że pomimo słabych obecnych wyników rodzimego przemysłu, obserwowalne ożywienie na rynkach strefy euro może pozytywnie wpłynąć na wzrost zamówień w polskim sektorze przemysłowym. Wskaźnik ogólnego klimatu koniunktury w sekcji przetwórstwa przemysłowego opracowywany przez GUS pokazuje podobny trend do PMI, ale nie wykazuje jeszcze gwałtownej zmiany odczytu w kwietniu 2024.

**PMI Manufacturing**
**Polska**

&lt;img&gt;A line graph showing PMI Manufacturing data for Poland. The x-axis shows dates from 01.2020 to 04.2024. The y-axis ranges from 0 to 70. The line starts around 50 in early 2020, rises sharply to over 60 by mid-2020, then fluctuates slightly before dropping back down to around 45.9 in late 2023. The value 45.9 is marked on the right side of the graph.&lt;/img&gt;
01.2020 03.2020 05.2020 07.2020 09.2020 11.2020 01.2021 03.2021 05.2021 07.2021 09.2021 11.2021 01.2022 03.2022 05.2022 07.2022 09.2022 11.2022 01.2023 03.2023 05.2023 07.2023 09.2023 11.2023 01.2024 03.2024 04.2024
45,9

Źródło: Polska - Indeks PMI przemysłu – Stooq.pl [dostęp 28.05.2023]

**Wskaźnik ogólnego klimatu koniunktury w sekcji przetwórstwo przemysłowe**

&lt;img&gt;A line graph showing the general business climate index for the manufacturing sector in Poland. The x-axis shows dates from 12.2019 to 04.2024. The y-axis ranges from -60 to 40. The line starts around 0 in early 2019, rises sharply to over 20 by mid-2020, then fluctuates slightly before dropping back down to around -6.9 in late 2023. The value -6.9 is marked on the right side of the graph.&lt;/img&gt;
12.2019 02.2020 04.2020 06.2020 08.2020 10.2020 12.2020 02.2021 04.2021 06.2021 08.2021 10.2021 12.2021 02.2022 04.2022 06.2022 08.2022 10.2022 12.2022 02.2023 04.2023 06.2023 08.2023 10.2023 12.2023 02.2024 04.2024
-6,9

Źródło: GUS. Koniunktura w przetwórstwie przemysłowym, budownictwie, handlu i usługach 2000-2024 (kwiecień 2024)

grafton
Gi Group Holding

---


## Page 7

&lt;page_number&gt;7&lt;/page_number&gt;

Raport wynagrodzeń w sektorze przemysłowym

SEKTOR PRZEMYSŁOWY W POLSCE

Przeciętne wynagrodzenie brutto w sektorze przemysłowym (przetwórstwo i branża budowlana) utrzymuje się na stosunkowo niskim poziomie w porównaniu do innych sektorów gospodarki. Średnie wynagrodzenie w przetwórstwie przemysłowym wynosi 7796,21 zł brutto, a w budownictwie 8136,56 zł brutto. Dla porównania, w branży wytwarzania i zaopatrywania w energię elektryczną, gaz, parę wodną i gorącą wodę jest to 11 071 zł brutto.

Płace w innych sektorach gospodarki rosną szybciej i są wyższe niż w przemyśle i budownictwie. W kwietniu 2024 roku średnie wynagrodzenie w sektorze przedsiębiorstw wyniosło 8271,99 zł brutto, a średni wzrost wynagrodzeń wyniósł 11,3%. Biorąc pod uwagę inflację, która w kwietniu osiągnęła poziom 2,4%, oznacza to bardzo dynamiczny wzrost wynagrodzeń, przy jednocześnie dość stabilnej stopie bezrobocia (5,1%). To korzystna sytuacja dla pracowników. Należy jednak odnotować, że od grudnia 2022 roku nieprzerwanie maleje liczba zatrudnień w sektorze przedsiębiorstw, co w dłuższej perspektywie może negatywnie wpłynąć na sytuację zatrudnionych.

W sektorze przemysłowym i budowlanym spodziewamy się wzrostu wynagrodzeń nieco poniżej średnich dla całej gospodarki. Dwukrotna podwyżka płacy minimalnej w tym roku (wzrost o 17,2% w porównaniu do 2023 roku) niewątpliwie będzie miała wpływ na znaczący procentowy wzrost płac w tym obszarze, jednak w wartościach nominalnych nie spodziewamy się znaczących zmian w porównaniu do ubiegłego roku.

# Przeciętne miesięczne wynagrodzenie brutto w sektorze przedsiębiorstw wg rodzaju działalności PKD 2007

<table>
<thead>
<tr>
<th></th>
<th>04 2024</th>
<th>03 2024=100</th>
<th>04 2023=100</th>
</tr>
</thead>
<tbody>
<tr>
<td>w złotych</td>
<td></td>
<td></td>
<td></td>
</tr>
<tr>
<td>Sektor przedsiębiorstw</td>
<td>8271,99</td>
<td>98,4</td>
<td>111,3</td>
</tr>
<tr>
<td>Rolnictwo, leśnictwo, łowiectwo i rybactwo</td>
<td>8966,17</td>
<td>85</td>
<td>82,6</td>
</tr>
<tr>
<td>Górnictwo i wydobywanie</td>
<td>12835,09</td>
<td>116,9</td>
<td>96,7</td>
</tr>
<tr>
<td>Przetwórstwo przemysłowe</td>
<td>7796,21</td>
<td>99</td>
<td>112,8</td>
</tr>
<tr>
<td>Wytwarzanie i zaopatrywanie w energię elektryczną, gaz, parę wodną i gorącą wodę</td>
<td>11071</td>
<td>80</td>
<td>103,9</td>
</tr>
<tr>
<td>Dostawa wody: gospodarowanie ściekami i odpadami; rekultywacja</td>
<td>7097,39</td>
<td>99,8</td>
<td>113,4</td>
</tr>
<tr>
<td>Budownictwo</td>
<td>8136,56</td>
<td>104,6</td>
<td>117,1</td>
</tr>
</tbody>
</table>

Źródło: GUS. Przeciętne zatrudnienie i wynagrodzenie w sektorze przedsiębiorstw w kwietniu 2024 roku.

&lt;img&gt;grafton Gi Group Holding&lt;/img&gt;

---


## Page 8

&lt;page_number&gt;8&lt;/page_number&gt;

Raport wynagrodzeń w sektorze przemysłowym

SEKTOR PRZEMYSŁOWY W POLSCE

I **CPI (Inflacja) % względem miesiąca poprzedniego roku**

&lt;img&gt;Line chart showing CPI inflation percentage over time.
The x-axis represents months and years: Styczeń, Luty, Marzec, Kwiecień, Maj, Czerwiec, Lipiec, Sierpień, Wrzesień, Październik, Listopad, Grudzień.
The y-axis represents percentage: 0.0%, 2.0%, 4.0%, 6.0%, 8.0%, 10.0%, 12.0%, 14.0%, 16.0%, 18.0%, 20.0%.
Data points for each year:
2021: 2.5%, 3.0%, 4.0%, 4.5%, 5.0%, 5.5%, 6.0%, 6.5%, 7.0%, 7.5%, 8.0%, 8.5%
2022: 8.5%, 9.0%, 9.5%, 10.0%, 10.5%, 11.0%, 11.5%, 12.0%, 12.5%, 13.0%, 13.5%, 14.0%
2023: 14.0%, 14.5%, 15.0%, 15.5%, 16.0%, 16.5%, 17.0%, 17.5%, 18.0%, 18.5%, 19.0%, 19.5%
2024: 19.5%, 20.0%, 20.5%, 21.0%, 21.5%, 22.0%, 22.5%, 23.0%, 23.5%, 24.0%, 24.5%, 25.0%
The last data point for 2024 is labeled "2,4%".&lt;/img&gt;
Žródło: GUS. Miesięczne wskaźniki cen towarów i usług konsumpcyjnych.

I **Bezrobocie w Polsce**

&lt;img&gt;Line chart showing unemployment rate over time.
The x-axis represents months and years: Styczeń, Luty, Marzec, Kwiecień, Maj, Czerwiec, Lipiec, Sierpień, Wrzesień, Październik, Listopad, Grudzień.
The y-axis represents percentage: 4.0%, 5.0%, 6.0%, 7.0%.
Data points for each year:
2020: 5.5%, 5.7%, 5.9%, 6.1%, 6.3%, 6.5%, 6.7%, 6.9%, 7.1%, 7.3%, 7.5%, 7.7%
2021: 7.7%, 7.9%, 8.1%, 8.3%, 8.5%, 8.7%, 8.9%, 9.1%, 9.3%, 9.5%, 9.7%, 9.9%
2022: 9.9%, 10.1%, 10.3%, 10.5%, 10.7%, 10.9%, 11.1%, 11.3%, 11.5%, 11.7%, 11.9%, 12.1%
2023: 12.1%, 12.3%, 12.5%, 12.7%, 12.9%, 13.1%, 13.3%, 13.5%, 13.7%, 13.9%, 14.1%, 14.3%
2024: 14.3%, 14.5%, 14.7%, 14.9%, 15.1%, 15.3%, 15.5%, 15.7%, 15.9%, 16.1%, 16.3%, 16.5%
The last data point for 2024 is labeled "5,1%".&lt;/img&gt;
Žródło: GUS. Stopa bezrobocia rejestrowanego w latach 1990-2024.

&lt;img&gt;grafton Gi Group Holding logo&lt;/img&gt;

---


## Page 9

&lt;page_number&gt;9&lt;/page_number&gt;

Raport wynagrodzeń w sektorze przemysłowym
SEKTOR PRZEMYSŁOWY W POLSCE

# Inwestycje w Polsce

W roku 2023 Polska Agencja Inwestycji i Handlu (PAIH) wsparła projekty inwestycyjne o wartości ponad 7,4 mld euro. Poniższy wykres prezentuje wartość inwestycji oraz planowane zatrudnienie w ramach nowych przedsięwzięć. Warto zwrócić uwagę, iż rosnącej wartości projektów nie towarzyszy porównywalny wzrost liczby nowych miejsc pracy. Wynika to w dużej mierze ze specyfiki inwestycji lokalizowanych w Polsce. PAIH koncentruje się na przyciągnięciu do kraju przede wszystkim przedsięwzięć o wysokim poziomie automatyzacji i wykorzystujących rozwiązań hi-tech.

## Wartość inwestycji i liczba nowych miejsc pracy w latach 2015-2023
projekty wsparte przez PAIH

&lt;img&gt;Bar chart showing investment value (mld Euro) and new jobs (tysiące) from 2015 to 2023.
The x-axis shows years: 2015, 2016, 2017, 2018, 2019, 2020, 2021, 2022, 2023.
The y-axis on the left shows investment value: 0, 4, 8, 12, 16, 20, 24 mld Euro.
The y-axis on the right shows new jobs: 0, 2, 4, 6, 8 tysiące.
The chart shows:
*   2015: Investment ~8 mld Euro, New jobs ~0
*   2016: Investment ~16 mld Euro, New jobs ~0
*   2017: Investment ~18 mld Euro, New jobs ~0
*   2018: Investment ~20 mld Euro, New jobs ~0
*   2019: Investment ~22 mld Euro, New jobs ~0
*   2020: Investment ~15 mld Euro, New jobs ~0
*   2021: Investment ~17 mld Euro, New jobs ~0
*   2022: Investment ~20 mld Euro, New jobs ~0
*   2023: Investment ~24 mld Euro, New jobs ~0
Legend:
*   Red bar: Zainwestowany kapitał (mld euro)
*   Black line: Nowe miejsca pracy (tysiące)
&lt;/img&gt;

**Wojciech Rydel**
Manager
Direct Investments Department

**Monika Kisiel**
Manager
Direct Investments Department

Wśród atrakcyjnych sektorów, które w latach 2015-2023 zrealizowały w Polsce największą liczbę projektów, znajdują się m.in. elektromobilność, elektronika, branża chemiczna, BSS, R&D oraz przemysł spożywczy. Przewidujemy, że również w nadchodzących latach to właśnie w tych branżach będą realizowane największe inwestycje bezpośrednie.

&lt;img&gt;PAIH logo&lt;/img&gt;
Grupa PFR

&lt;img&gt;Grafton logo&lt;/img&gt;
Grafton
Gi Group Holding

---


## Page 10

&lt;page_number&gt;10&lt;/page_number&gt;

Raport wynagrodzeń w sektorze przemysłowym

# Elektromobilność

Tradycyjna branża motoryzacyjna odpowiada za około 10% polskiego PKB i tworzy wyspecjalizowane miejsca pracy. Choć brzmi to optymistycznie, tak duże zaangażowanie sektora niesie za sobą ryzyko, jeśli weźmiemy pod uwagę konieczność jego transformacji oraz całkowitej zmiany profilu produkcji na pojazdy elektryczne. W tej sytuacji przyciągnięcie strategicznych inwestycji z sektora elektromobilności to nie tylko sposób na uratowanie tysięcy miejsc pracy w zakładach produkcyjnych czołowych firm automotive (jak VW, Toyota itp.), ale również jedyna szansa na zmotywowanie polskich firm z branży, by dostosowały się do nowych realiów rynku.

Nawet pojedyncza inwestycja jednego z wiodących przedsiębiorstw sektora może pociągnąć na sobą dziesiątki mniejszych projektów. Przykładem może być LG Energy Solution w podwrocławskich Kobierzycach, która spowodowała, że Polska zaistniała na mapie potencjalnych lokalizacji dla inwestycji związanych z elektromobilnością. Co więcej, powiązane projekty firm-poddostawców LG osiągnęły wartość prawie 3,2 mld euro, dorównując wartości pierwotnego projektu inwestycyjnego. Skorzystały na tym również polskie przedsiębiorstwa, które nawiązały współpracę z nowymi przedstawicielami sektora.

Co istotne, projekty obsługiwane przez PAIH obejmują praktycznie każdy etap łańcucha dostaw: od przetwórstwa materiałów, przez produkcję komponentów do baterii, aż po finalną produkcję pojazdów i procesy związane z recyklingiem.

Ze względu na trwającą transformację sektor elektromobilności staje się jednym z priorytetowych dla polskiej gospodarki. Jego rozwój jest dodatkowo stymulowany przez regulacje unijne w zakresie ESG, wymuszające zmiany w całej branży automotive.

SEKTOR PRZEMYSŁOWY W POLSCE

&lt;img&gt;grafton Gi Group Holding logo&lt;/img&gt;

---


## Page 11

&lt;page_number&gt;11&lt;/page_number&gt;

Raport wynagrodzeń w sektorze przemysłowym

# Elektronika – sektor półprzewodników

Jednym z istotnych czynników umożliwiających osiągnięcie zeszłorocznego wyniku przez PAIH był ogłoszony w czerwcu 2023 r. projekt budowy zakładu testowania i montażu półprzewodników firmy Intel w Miękini na Dolnym Śląsku. Inwestycja ta wpłynie nie tylko na rozwój gospodarczy Polski, ale przyczyni się również do realizacji strategicznych planów zbudowania silnego europejskiego sektora półprzewodnikowego.

Rozwój tego obszaru jest priorytetem dla całej Europy. Pandemia spowodowała bezprecedensowe zakłócenia łańcuchów dostaw w wielu branżach, które są w wysokim stopniu zależne od komponentów elektronicznych. W rezultacie wzrosta presja na dywersyfikację produkcji kluczowych elementów, takich jak procesory. Do 2020 roku dominowała tendencja do minimalizacji kosztów bez uwzględniania kwestii logistycznych. Pandemia pokazała jednak, że dla zapewnienia ciągłości produkcji konieczna jest zmiana podejścia do lokalizacji poszczególnych elementów łańcucha wartości.

Projekt firmy Intel w Miękini może zachęcić kolejne podmioty z branży do zainwestowania w w naszym kraju. Sektor elektroniczny w Polsce wymaga jednak wsparcia ze strony państwa, szczególnie w zakresie kształcenia przyszłych pracowników. W tym względzie konieczna będzie współpraca pomiędzy instytucjami publicznymi i biznesem.

SEKTOR PRZEMYSŁOWY W POLSCE

&lt;img&gt;grafton&lt;/img&gt;
Gł Group Holding

---


## Page 12

&lt;page_number&gt;12&lt;/page_number&gt;

Raport wynagrodzeń w sektorze przemysłowym

# Pozostałe branże i trendy projektowe

W pozostałych sektorach obserwujemy stabilną liczbę projektów. Przewidujemy, że rok 2024 będzie równie udany jak 2023 pod względem liczby zakończonych inwestycji. Co prawda w I kwartale 2024 roku zamknęliśmy ich mniej niż w I kwartale 2023 roku, a liczba nowych projektów jest niższa niż w analogicznym okresie ubiegłego roku, wynika to jednak ze specyfiki obecnie obsługiwanych inwestycji.

Od kilku lat zwiększa się liczba projektów strategicznych, o wysokich nakładach inwestycyjnych, które charakteryzują się wydłużonym czasem analizy lokalizacyjnej. Dodatkowo firmy z sektora elektromobilności odkładają finalną decyzję o realizacji inwestycji ze względu na niepewną sytuację rynkową. Warto jednak zauważyć, że mimo mniejszej liczby projektów zakończonych przez PAIH w I kwartale bieżącego roku, ich wartość jest o ponad 40% wyższa niż w analogicznym okresie 2023 roku. Jednocześnie odnotowujemy spadek liczby nowych miejsc pracy generowanych przez te inwestycje, co potwierdza trend rosnącej automatyzacji projektów realizowanych w Polsce.

SEKTOR PRZEMYSŁOWY W POLSCE

&lt;img&gt;Wind turbines and solar panels under a blue sky with clouds.&lt;/img&gt;

grafton
Gi Group Holding

---


## Page 13

&lt;page_number&gt;13&lt;/page_number&gt;

# Wsparcie regionów

Z perspektywy PAIH województwo dolnośląskie nadal pozostanie kluczowym obszarem zainteresowania inwestorów ze względu na rozwiniętą infrastrukturę społeczną i techniczną oraz dostępność wykształconej kadry. Należy jednak zwrócić uwagę, że region powoli zaczyna mierzyć się z wyzwaniami związanymi z rosnącą konkurencją o pracowników, wynikającą z dużej liczby inwestorów wybierających ten obszar Polski.

Rolą PAIH jest wspieranie również tych regionów, które z perspektywy przedsiębiorców mogą wydawać się mniej atrakcyjne, choć w rzeczywistości oferują równie dobre lub nawet lepsze warunki dla nowych inwestycji. Rozbudowana sieć połączeń drogowych i kolejowych, rosnąca liczba terminali intermodalnych oraz sieć uczelni wyższych i szkół branżowych pozwalają na realizację projektów w każdym regionie Polski. Dodatkową zachętą dla nowych inwestorów jest wysoki poziom pomocy publicznej oferowany w większości regionów. Wśród perspektywicznych lokalizacji można wymienić m.in. województwa opolskie, zachodniopomorskie, lubelskie oraz podkarpackie.

Województwo opolskie korzysta z sąsiedztwa aglomeracji wrocławskiej, górnośląskiej czy krakowskiej, co zapewnia dostęp do odpowiedniej liczby wykwalifikowanych pracowników. Województwa zachodniopomorskie i pomorskie oferują dogodne warunki dla dynamicznie rozwijającej się branży odnawialnych źródeł energii, co ma szczególne znaczenie w kontekście rozpoczętych prac nad realizacją projektów morskich farm wiatrowych. Województwa lubelskie i podkarpackie ze względu na dużą dostępność kadry, rozpatrywane są jako potencjalne lokalizacje dla firm planujących wesprzeć odbudowę Ukrainy po zakończeniu konfliktu zbrojnego.

Raport wynagrodzeń w sektorze przemysłowym
SEKTOR PRZEMYSŁOWY W POLSCE

&lt;img&gt;grafton Gi Group Holding&lt;/img&gt;

---


## Page 14

&lt;page_number&gt;14&lt;/page_number&gt;

Raport wynagrodzeń w sektorze przemysłowym

PRACOWNICY SEKTORA

Pracownicy
sektora

&lt;img&gt;grafton Gi Group Holding logo&lt;/img&gt;

---


## Page 15

&lt;page_number&gt;15&lt;/page_number&gt;

Raport wynagrodzeń w sektorze przemysłowym

# Popyt na role

Niestabilna kondycja sektora przemysłowego w 2023 roku znajduje odzwierciedlenie w popycie na poszczególne role. Wciąż obserwujemy stosunkowo duże zapotrzebowanie na stanowiska fizyczne, zarówno wykwalifikowane (tzw. „black collar”) jak i niewykwalifikowane (tzw. „blue collar”). W przypadku obu grup widoczny jest trend wzrostowy w popycie, a wyniki przewyższają średnią rynkową. Pokrywa się to z naszymi obserwacjami rynku. Firmy produkcyjne poszukują kandydatów na stanowiska techników, automatyków, elektryków i mechaników. Wzrost liczby ofert pracy fizycznej potwierdza również analiza Barometru Ofert Pracy*.

Jeśli chodzi o oferty pracy na stanowiska inżynierskie i specjalistyczne, aktualne zapotrzebowanie jest poniżej rynkowego benchmarku. Obserwujemy jednak delikatny pozytywny trend i wzrost liczby ofert od początku 2024 roku. Kolejne miesiące pokażą, czy ten trend będzie się umacniał.

*Barometr Ofert Pracy przygotowany przez Biuro Inwestycji i Cykli Ekonomicznych oraz Katedrę Makroekonomii Wyższej Szkoły Informatyki i Zarządzania w Rzeszowie

Dane pochodzące z najpopularniejszego portalu z ogłoszeniami o pracę w Polsce. Całkowity zbiór danych dla badanego okresu n = 4 345 657. Ogłoszenia związane z sektorem przemysłowym wyodrębnione do analizy popytu na kołnierzyki n = 213 794. Role do analizy zostały wyznaczone na podstawie ról wyznaczonych w siatkach wynagrodzeń.

Dane zaindeksowane do okresu Q1 2023, co oznacza że przykładowo wartość 1,11 w okresie Q1 2024, oznacza 11% wzrost liczby ogłoszeń pomiędzy analizowanymi okresami. Dane zostały deduplikowane (tzn. ogłoszenie wystawione na to samo stanowisko, przez tę samą firmę w tym samym czasie jest liczone jako 1, nawet w sytuacji kiedy było wystawione na każde województwo osobno).

**Popyt na role według kołnierzyka**

&lt;img&gt;
A line graph showing the demand for roles by collar type over time.
The y-axis ranges from 0.00 to 1.60.
The x-axis shows quarters: Q1, Q2, Q3, Q4.
There are four lines representing different collar types:
- Blue collar (solid blue line)
- Black collar (dashed blue line)
- White collar (solid white line)
- Benchmark (all roles) (dashed orange line)

Legend:
- Blue collar
- Black collar
- White collar
- Benchmark (wszystkie role)

Data points:
- 2020:
  - Q1: ~0.50
  - Q2: ~0.60
  - Q3: ~0.70
  - Q4: ~0.80
- 2021:
  - Q1: ~0.80
  - Q2: ~0.90
  - Q3: ~1.00
  - Q4: ~1.10
- 2022:
  - Q1: ~1.00
  - Q2: ~1.10
  - Q3: ~1.20
  - Q4: ~1.30
- 2023:
  - Q1: ~1.10
  - Q2: ~1.20
  - Q3: ~1.30
  - Q4: ~1.40
- 2024:
  - Q1: ~1.34
  - Q2: ~1.14
  - Q3: ~1.00
  - Q4: ~0.81
&lt;/img&gt;

Q1 Q2 Q3 Q4 | Q1 Q2 Q3 Q4 | Q1 Q2 Q3 Q4 | Q1 Q2 Q3 Q4 | Q1
---|---|---|---|---
2020 | 2021 | 2022 | 2023 | 2024

&lt;img&gt;grafton Gi Group Holding&lt;/img&gt;

---


## Page 16

&lt;page_number&gt;16&lt;/page_number&gt;

Raport wynagrodzeń w sektorze przemysłowym

# Popyt według kategorii stanowisk

&lt;img&gt;NO logo with gears&lt;/img&gt;

## Popyt według typów ról

PRACOWNICY SEKTORA

Analizując zapotrzebowanie na stanowiska w branży przemysłowej, w tym stanowiska fizyczne, role w obszarze zarządzaniem łańcuchem dostaw, budownictwa, inżynierii (jakość, proces, utrzymanie ruchu), a także badań i rozwoju, w I kwartale 2024 r. obserwujemy trend wzrostowy we wszystkich grupach, choć tempo tego wzrostu jest zróżnicowane. Najbardziej dynamicznie rośnie popyt w przypadku stanowisk fizycznych i budowlanych.

Branża budowlana odnotowuje rosnące zapotrzebowanie w szczególności na role specjalistyczne. Po okresie spowolnienia w 2023 roku, przedstawiciele sektora liczą na odbicie i wzrost inwestycji, co znajduje odzwierciedlenie w krzywej popytu na stanowiska w tym obszarze. W I kwartale 2024 roku osiągnął on drugi najwyższy poziom w analizowanym okresie, czyli od 2020 roku.

Delikatny wzrost popytu odnotowujemy również analizując liczbę ogłoszeń dotyczących ról związanych z zarządzaniem łańcuchem dostaw i inżynierią przy produkcji. Nadal dużym zainteresowaniem cieszą się stanowiska inżynierów procesu, zajmujących się ich optymalizacją oraz stanowiska inżynierskie związane z utrzymaniem ruchu (automatyka, mechanika, elektryka).

Symptomatyczny jest natomiast spadek popytu na role z obszaru badań i rozwoju. Sektor, który od 2021 odnotowywał rekordowe zapotrzebowanie na talenty, w I kwartale 2024 roku powrócił do poziomu z 2020 roku. Na tę sytuację mogą mieć wpływ wahania w branży IT oraz transformacja sektora motoryzacyjnego w kierunku elektromobilności, której kształt trudno na tę chwilę zdefiniować. Mimo spadku, w I kwartale 2024 roku również w tej grupie stanowisk widać delikatny trend wzrostowy.

&lt;img&gt;Line chart showing demand trends for different job roles across years 2020-2024.
The y-axis ranges from 0,00 to 2,5.
The x-axis shows quarters Q1, Q2, Q3, Q4 for each year.
Legend:
- Blue collar / pracownik produkcji
- Inżynieria produkcyjna: jakość, proces, utrzymanie ruchu
- Budownictwo
- Zarządzanie łańcuchem dostaw
- Benchmark (wszystkie role)
- Inżynieria R&D
Data points (approximate):
2020: Q1 ~0.8, Q2 ~1.0, Q3 ~1.2, Q4 ~1.4
2021: Q1 ~1.0, Q2 ~1.2, Q3 ~1.4, Q4 ~1.6
2022: Q1 ~1.4, Q2 ~1.6, Q3 ~1.8, Q4 ~2.0
2023: Q1 ~2.0, Q2 ~1.8, Q3 ~1.6, Q4 ~1.4
2024: Q1 ~1.4, Q2 ~1.2, Q3 ~1.0, Q4 ~0.8
&lt;/img&gt;

<table>
<thead>
<tr>
<th>Q1</th>
<th>Q2</th>
<th>Q3</th>
<th>Q4</th>
</tr>
</thead>
<tbody>
<tr>
<td>2020</td>
<td>2021</td>
<td>2022</td>
<td>2023</td>
<td>2024</td>
</tr>
</tbody>
</table>

*   Blue collar / pracownik produkcji
*   Inżynieria produkcyjna: jakość, proces, utrzymanie ruchu
*   Budownictwo
*   Zarządzanie łańcuchem dostaw
*   Benchmark (wszystkie role)
*   Inżynieria R&D

Dane pochodzące z najpopularniejszego portalu z ogłoszeniami o pracę w Polsce. Całkowity zbiór danych dla badanego okresu n = 4 345 657. Ogłoszenia związane z sektorem przemysłowym wyodrębnione do analizy ról n = 83 724. Role do analizy zostały wyznaczone na podstawie ról wyznaczonych w siatkach wynagrodzeń. Dane zaindeksowane do okresu Q1 2023, co oznacza że przykładowo wartość 1,11 w okresie Q1 2024, oznacza 11% wzrost liczby ogłoszeń pomiędzy analizowanymi okresami. Dane zostały zdeduplikowane (tzn. ogłoszenie wystawione na to samo stanowisko, przez tę samą firmę w tym samym czasie jest liczone jako 1, nawet w sytuacji kiedy było wystawione na każde województwo osobno).

&lt;img&gt;grafton Gi Group Holding logo&lt;/img&gt;

---


## Page 17

&lt;page_number&gt;17&lt;/page_number&gt;

# Przeciwdziałanie rotacji pracowników

Rotacja pracowników pozostaje dużym wyzwaniem dla pracodawców. Z najnowszego Barometru Rynku Pracy Gi Group Holding wynika, że z tym zjawiskiem realnie boryka już ponad 32 proc. firm. Co więcej, obserwujemy w tym przypadku trend wzrostowy, a zwiększone poziom rotacji odnotowują częściej największe podmioty i sektor przemysłowy. Problem ten najczęściej dotyczy pracowników niższego szczebla.

Chcąc odpowiedzieć na pytanie o przyczyny rosnącej rotacji, warto spojrzeć na nią z perspektywy pracowników. Odsetek osób planujących w najbliższym czasie zmienić pracę wzrasta w ostatnich latach. W tegorocznej edycji badania po raz pierwszy od kilku lat ich liczba jest wyższa niż liczba osób zamierzających kontynuować zatrudnienie w obecnym miejscu. Warto przy tym zaznaczyć, że ponad 60% respondentów planujących zmianę pracy lub obawiających się jej utraty aktywnie szuka nowego pracodawcy. Głównym czynnikiem motywującym do zmiany pracy są warunki płacowe i presja na ich wzrost. Ale nie bez znaczenia jest w tym przypadku również zmiana pokoleniowa na rynku pracy – młodsze pokolenia odważniej szukają satysfakcjonujących miejsc pracy, które odpowiadają ich potrzebom i oczekiwaniom.

Poza wynagrodzeniem, istotną rolę odgrywają także czynniki pozafinansowe. Pracownicy cenią sobie m.in. dobrą atmosferę w pracy, równowagę między życiem zawodowym a prywatnym, czy możliwości rozwoju i podnoszenia kwalifikacji. Coraz mniejszą motywację stanowią z kolei benefity pozapłacowe, które tracą na atrakcyjności w porównaniu do wyżej wymienionych czynników.

Jak wobec tego walczyć z rotacją? Choć wśród wielu pracodawców wciąż dominuje przekonanie, że podwyżki wynagrodzeń są najlepszym rozwiązaniem – zgodnym zresztą z oczekiwaniami pracowników – obserwujemy jednak, że popularność, a przede wszystkim efektywność zachęt finansowych spada. Duży wpływ na to ma skokowy wzrost pensji minimalnej. Rosnące koszty personalne, a także sptaszczenie struktur płacowych są coraz większym problemem dla przedsiębiorców i utrudniają przyznawanie satysfakcjonujących podwyżek, szczególnie doświadczonym pracownikom. W efekcie koszty prowadzenia działalności rosną niewspółmierne do poziomu zadowolenia zespołu.

Często wybieranym przez firmy sposobem na ograniczenie rotacji jest również stosowanie klarownych systemów premiowych, w szczególności takich, które bezpośrednio zależą od pracownika. Pracodawcy nadal inwestują także w benefity pozapłacowe. Warto jednak zwrócić uwagę, że jednocześnie niemał 40% badanych przedsiębiorców przyznało, iż nie ma jasno sprecyzowanej strategii przeciwdziałania nadmiernej rotacji pracowników. Taka sytuacja dotyczy zarówno małych, jak i największych graczy na rynku pracy.

Wróćmy ponownie do perspektywy pracowników. Co motywuje ich najbardziej do kontynuowania pracy w obecnym miejscu? Poziom wynagrodzenia (90%) oraz atrakcyjne systemy premiowe (85%) pozostają głównym motywatorem. Ale na znaczeniu zyskują inne czynniki, co pokazuje, że potrzeby pracowników zmieniają się. O pozostaniu w firmie decyduje atmosfera w miejscu pracy czy możliwość zachowania równowagi między życiem zawodowym i prywatnym. Respondenci badania często zwracali także uwagę na oferowane szkolenia i inne możliwości podnoszenia swoich kwalifikacji. Benefity pozapłacowe znacząco tracą na swojej efektywności, jeśli chodzi o ograniczanie rotacji. Pokazuje to pewną różbieżność między działaniami pracodawców i oczekiwaniami pracowników. Choć w walce o utrzymanie pracownika nadal dla obu stron to poziom wynagrodzenia odgrywa kluczową rolę, coraz wyraźniej widać, że nie jest to jedyny czynniki motywujący do pozostania w firmie. Dla pracodawców dostosowanie się do dynamicznie zmieniających się realiów rynku pracy stanowi duże wyzwanie. Jednocześnie obserwujemy pilną potrzebę odejścia od schematycznych rozwiązań na rzecz tych, które realnie odpowiadają na bieżące potrzeby najlepszych pracowników.

&lt;img&gt;Tomasz Tarabula portrait&lt;/img&gt;
Tomasz Tarabula
Regional Director

&lt;img&gt;Gi Group logo with text YOUR JOB, OUR WORK&lt;/img&gt;

grafton
Gi Group Holding

---


## Page 18

&lt;page_number&gt;18&lt;/page_number&gt;

Raport wynagrodzeń w sektorze przemysłowym

&lt;img&gt;Graduation cap icon&lt;/img&gt;
# Edukacja

Liczba studentów na kierunkach technika, przemysł, budownictwo (według klasyfikacji ISCED-F 2013) zmniejszyła się o niemal 5% w porównaniu do poprzedniego roku, co jest kontynuacją wieloletniego trendu spadkowego (w roku akademickim 2021/2022 spadek na tych kierunkach wyniósł 5,5%). W tym samym okresie ogólna liczba studentów wzrosła o 0,4%.

Największe spadki odnotowano w województwach opolskim (-9,3%), warmińsko-mazurskim (-8%) i łódzkim (-7,5%). Jedynym regionem, w którym przybyło studentów na wspomnianych kierunkach, było województwo pomorskie (1,1%). Warto jednak zaznaczyć, że w zeszłym roku takich województw było więcej – aż cztery.

Niewątpliwie jest to niepokojący trend, który może mieć negatywne skutki dla polskiej gospodarki. Kierunki techniczne są bowiem kluczowe dla rozwoju wielu gałęzi przemysłu. Spadek liczby studentów, a w konsekwencji absolwentów tych kierunków może prowadzić do deficytów kadrowych w przyszłości, co negatywnie wpłynie na rozwój gospodarczy i utrudni realizację inwestycji.

Mapka - Źródło danych: GUS. Szkolnictwo wyższe w roku akademickim 2022/2023 (wyniki wstępne)

<table>
<thead>
<tr>
  <td></td>
  <td>Liczba studentów<br>2022/2023</td>
  <td>Liczba absolwentów<br>2022/2023</td>
  <td>Zmiana liczby studentów r/r</td>
</tr>
</thead>
<tbody>
<tr>
  <td>&lt;img&gt;Graduation cap icon&lt;/img&gt;</td>
  <td>11 327 ↑1,1%</td>
  <td>2 728 ↓-9,7%</td>
  <td></td>
</tr>
<tr>
  <td>&lt;img&gt;Graduation cap icon&lt;/img&gt;</td>
  <td>2 488 ↓-8,0%</td>
  <td>747 ↓-11,0%</td>
  <td></td>
</tr>
<tr>
  <td>&lt;img&gt;Graduation cap icon&lt;/img&gt;</td>
  <td>5 304 ↓-6,0%</td>
  <td>1 158 ↓-12,6%</td>
  <td></td>
</tr>
<tr>
  <td>&lt;img&gt;Graduation cap icon&lt;/img&gt;</td>
  <td>3 932 ↓-5,6%</td>
  <td>982 ↑6,3%</td>
  <td></td>
</tr>
<tr>
  <td>&lt;img&gt;Graduation cap icon&lt;/img&gt;</td>
  <td>1 793 ↓-5,7%</td>
  <td>449 ↓-5,1%</td>
  <td></td>
</tr>
<tr>
  <td>&lt;img&gt;Graduation cap icon&lt;/img&gt;</td>
  <td>13 941 ↓-2,9%</td>
  <td>3 916 ↓-0,5%</td>
  <td></td>
</tr>
<tr>
  <td>&lt;img&gt;Graduation cap icon&lt;/img&gt;</td>
  <td>7 667 ↓-7,5%</td>
  <td>1 936 ↓-17,4%</td>
  <td></td>
</tr>
<tr>
  <td>&lt;img&gt;Graduation cap icon&lt;/img&gt;</td>
  <td>19 929 ↓-6,0%</td>
  <td>5 307 ↓-1,4%</td>
  <td></td>
</tr>
<tr>
  <td>&lt;img&gt;Graduation cap icon&lt;/img&gt;</td>
  <td>2 135 ↓-9,3%</td>
  <td>611 ↓-2,4%</td>
  <td></td>
</tr>
<tr>
  <td>&lt;img&gt;Graduation cap icon&lt;/img&gt;</td>
  <td>14 275 ↓-4,8%</td>
  <td>4 149 ↓-0,7%</td>
  <td></td>
</tr>
<tr>
  <td>&lt;img&gt;Graduation cap icon&lt;/img&gt;</td>
  <td>2 686 ↓-7,0%</td>
  <td>837 ↑2,2%</td>
  <td></td>
</tr>
<tr>
  <td>&lt;img&gt;Graduation cap icon&lt;/img&gt;</td>
  <td>8 196 ↓-6,3%</td>
  <td>2 642 ↓-7,6%</td>
  <td></td>
</tr>
<tr>
  <td>&lt;img&gt;Graduation cap icon&lt;/img&gt;</td>
  <td>26 040 ↓-6,6%</td>
  <td>8 269 ↓-2,5%</td>
  <td></td>
</tr>
</tbody>
</table>

&lt;img&gt;Graduation cap icon&lt;/img&gt; Liczba studentów 2022/2023
&lt;img&gt;Graduation cap icon&lt;/img&gt; Liczba absolwentów 2022/2023
&lt;img&gt;Up arrow icon&lt;/img&gt;&lt;img&gt;Down arrow icon&lt;/img&gt; Zmiana liczby studentów r/r

POMORSKIE
WARMIŃSKO-MAZURSKIE
ZACHODNIOPOMORSKIE
PODLASKIE
KUJAWSKO-POMORSKIE
MAZOWIECKIE
WIELKOPOLSKIE
ŁÓDZKIE
LUBUSKIE
DOLNOŚLĄSKIE
OPOLSKIE
ŚWIĘTOKRZYSKIE
SLĄSKIE
MAŁOPOLSKIE
PODKARPACKIE
LUBELSKIE

&lt;img&gt;grafton Gi Group Holding logo&lt;/img&gt;

---


## Page 19

&lt;page_number&gt;19&lt;/page_number&gt;

Raport wynagrodzeń w sektorze przemysłowym

Nieruchomości magazynowe w Polsce

NIERUCHOMOŚCI MAGAZYNOWE W POLSCE

&lt;img&gt;grafton Gi Group Holding logo&lt;/img&gt;

---


## Page 20

&lt;page_number&gt;20&lt;/page_number&gt;

# Nieruchomości magazynowe w Polsce

Polska jest w dalszym ciągu jednym z najszybciej rozwijających się krajów w Europie pod względem powierzchni przemysłowej i logistycznej. Pozostajemy dogodną lokalizacją dla inwestycji tego typu z uwagi na centralne położenie w Europie i relatywnie konkurencyjne koszty operacyjne, mimo ubiegłorocznego wzrostu płacy minimalnej aż o 19%.

Całkowite zasoby powierzchni magazynowych po IV kwartale 2023 r. przekroczyły 31 mln m kw., co stanowi wzrost o 11% w porównaniu z analogicznym okresem w roku poprzednim. Aktualnie podaż dostosowuje się do realnych potrzeb rynkowych po gwałtownym wzroście wywołanym pandemią COVID-19 i związanym z nią boomem w e-commerce, co przejawia się spadkiem tempa budowy nowych magazynów. Warto jednak podkreślić, że niemal potowa nowych powierzchni jest realizowana spekulacyjnie, co świadczy o optymizmie inwestorów w kwestii dalszego popytu.

Rynek dostosowuje się obecnie do rzeczywistego zapotrzebowania po okresie intensywnych inwestycji, w szczególności w latach 2021-2022. W ostatnim roku rozpoczęto i ukończono budowę mniejszej ilości nowych powierzchni. W przypadku powierzchni oddanych do użytku spadek ten sięga 15% w porównaniu do rekordowego pod tym względem roku 2022. Mimo tego, w 2023 roku w Polsce przybyło 3,7 mln m kw. powierzchni magazynowych, co stanowi drugi najwyższy wynik w historii rynku. W minionym roku największym oddanym do użytku parkiem była inwestycja Panattoni BTS Zalando w Bydgoszczy, o łącznej powierzchni 146 000 m kw. Obserwowany spadek dynamiki nowych inwestycji w tym obszarze jest wynikiem nasycenia rynku i ostrożniejszego podejścia inwestorów i deweloperów w obliczu niepewności ekonomicznej.

&lt;img&gt;Michał Śniadała portrait&lt;/img&gt;
**Michał Śniadała**
Director,
Head of Industrial
& Logistics Department

&lt;img&gt;CBRE logo&lt;/img&gt;

&lt;img&gt;grafton Gi Group Holding logo&lt;/img&gt;
